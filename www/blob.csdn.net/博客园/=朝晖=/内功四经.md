# 内功四经 - =朝晖= - 博客园
# [内功四经](https://www.cnblogs.com/dhcn/p/10640987.html)
内功之传，脉胳甚真。不知脉络，勉强用之，则无益而有损；前任后督，气行滚滚，井池双穴，发劲循循，千变万化，不离乎本，得其奥妙，方叹无垠。
任脉起于承浆，直下至阴前高骨；督脉起于尻尾，直上由脊背过泥丸，下印
堂，至人中而至。井者，肩井穴也，肩头分中即然；池者，曲池穴也，肘头分中即然，此周身发劲之所也。龟尾升气，丹田练神，气下于海，光聚天心。从尾骨尽处用力向上翻起，真气自然上升矣。脐下一寸二分，丹田穴也，用功时，存元神于此处耳。
小腹正中为气海，额上正中为天心，气充于内，形光于外也。
既明脉络，次规格式。格式者，入门一定之规也，不明此，即脉络亦空谈耳。
头正而起，肩平而顺，背平而正。正头、起项、壮面、神顺、肩活，胸平背自平，身微有收敛之形，此式中之真窍也。
足坚而稳，膝曲而伸，裆深而藏，肋开而张；足既动，膝用力，前阴缩，两肋开，气调而匀，劲松而紧；出气莫令耳闻，劲必先松而后紧，缓缓行之，久久 功成。先吸后呼，一出一入，先提后下，一升一伏，内收丹田，气之归宿。吸入呼出，勿使有声。提者，吸气之时，存想真气上升至顶也；下者，真气降归于丹田也；伏者，觉周身之气渐小，坠于丹田，龙蛰虎卧潜伏也。
下收谷道，上提玉楼，或立或坐，吸气于喉，以意送下，渐至底收。收者，慎气谢也，提玉楼者，耳后高骨也。使气往来无阻碍，不拘坐立，气自喉者，以肺摄心也，气虽聚于丹田，存想沉至底方妙。
升有升路，肋骨齐举；降有降所，气吞俞口。气升于两肋，骨缝极力张开，向上举之，自然得窍。降时必自俞口，以透入前心，方得真路。
既明气窍再详劲诀。
曰：通，劲之连也。曰：透，骨之速也。通透往来无阻也，伸劲拔力以和缓，柔软之意。
曰：穿，劲之连也。曰：贴，劲之络也。穿贴横竖联络也。，伸劲拔力以刚坚，凝结之意。
曰：松，劲之渔。曰：悍，劲之萃。
松渔者，柔之极也，养精蓄锐之意；悍萃者，刚之极也，气血结聚之谓。松如绳之系，悍如水之清。
曰：合劲之一，曰：坚劲之转。合者，合周身之一也；坚者，横竖斜缠之谓也。
按肩以练步，逼臀以坚膝，圆裆以坚胯，提胸以下腰。按肩者，将肩井穴劲，沉至涌泉；逼臀者，两臀极力贴住也；圆裆者，内向外极力挣横也；提胸者，起前胸也。
提颏以正项，贴背以转斗，松肩以出劲。两背骨用力贴住，觉其劲自脐下而出，自六腑向外，转至斗骨而回。出劲之时，将肩井穴劲软意松开，自无碍矣。
曰横劲，曰顺劲，变之分明，横以济竖，竖以横用。竖者，肩至足底；横者，两背手也。以身说，则竖者自腋至二肩穴；横者，自六腑转于斗骨背也。自裆至足底，自膝至于臀，以腿而言之也。
五气朝元，周而复始。四支元首，收纳甚妙。吸气纳于丹田，升真气于头，复至俞口，降于丹田。一运真气，自裆下于足底，复上自外胯升于丹田。二运真气自背骨膊里出手，复自六腑，转于丹田，一升一降，一下一起，一出一入，并行不悖，周流不息，久久用之，妙处参悟甚多。
　　练神练气，返本还元，天地交泰，水升火降，头足上下，交接如神；静升光芒，动则飞腾，气胜形随，意劲神同。神帅气，气帅形，形随气腾。
　　以上劲诀即详，下言调气之方：
　　每日清晨，静坐盘膝，闭目钳口，细调呼吸，一出一入，皆从鼻孔。而少时气定，遂吸一口气，但吸气时须默想真气自涌泉发出，升于两胁，自两胁升于前胸，自前胸升于耳后，渐升于泥丸，降手时，须默想真气由泥丸至印堂，降至鼻，鼻至喉，喉至脊背，脊背透至前心，前心沉至丹田，丹田气足，自能复从尾闾，达于脊背，上升泥丸，周而复始，从乎天地，循环之理也。
　　　　　　　　　　　　　　　纳卦经　卷二
　　乾　　　坤　
　　头项法乎乾，取其刚健纯粹。　足膝法乎坤，取其静厚载。
　　凡一出手，先视虎口，前中高咳用力，正平提起；后脊背用力塌下，真手来时，直达提气穴，着力提住，由百会穴转过昆仑，下明堂，贯两目，其气欲鼻孔泄时，便吸入丹田。两耳下各三寸六分，谓之眼穴，用力向下截住，合周身全局，用之久。自知其妙也。凡一用步，两外虎眼极力向内，两内虎眼极力向外，委中大筋竭力要直，两盖骨竭力要曲，四面相交，合周身之力向外一扭，则涌泉之气，自能从中透出矣。
　　巽　　　兑
　　若夫肩背宜于松活，是乃巽顺之意，裆胯要宜靠紧，须玩兑泽之情。
　　塌肩井穴，须将肩顶骨正直下与比肩骨相合，曲池穴，比肩顶骨略低半寸，手腕直与肩齐，背骨遂极力贴住，此是竖劲，不是横劲，以竖则实，以横则虚。下肩井穴，，自背底骨直至足底，故谓竖。右背则将左背之劲，自骨底以意透于右背，直送二记扇门穴，故谓横。两劲并用而不乱，元气方能升降如意，而巽顺之意得矣。裆胯要圆而紧，气正直上行，不可前出，不可后掀，两胯分前后，前胯用力向前后胯用力向下，涌泉来时向上甚大，两胯极力按之总以骨缝口相对，外阴、内阳，忽忽相吞并为主。
　　艮　　　震
　　艮象曰：时行则行，时止则止，其义深哉。
　　胸欲竦起，艮山相似，肋有呼吸，震动莫疑，肋者协也，鱼腮也。胸虽出而不高，肋虽闭而不束，虽张而不开，此中玄妙难以口授。用力须以意出、以气胜，以神足，则为合式，非出骨内劲也。用肋一气呼吸为开拳，以手之出为开闭，以身之纵横为开闭。步高劲在于足，中步劲在于肋，下步劲在于背，自然理也。
　　坎　　　离
　　坎离之卦，乃身内之义也，可以意会，不可以言传。以肾为水火之象，水宜升，火宜降。
　　两相既济，水火相交，真气乃萃，精神渐长，聪明且开，岂但劲乎？是以善于拳者，讲劲养气，调水火，此一定不易之理也，须以意导之。下气聚劲，练步，皆欲心气下达于肾也，亦须以意导也。
　　　　　　　　　　　　　神运经　　卷三
　　总诀四章
　　练形而能坚，练精而能实，练气而能壮，练神而能飞。固形气，以为纵横之本；萃精神，以为飞腾之基。故形气胜，能纵横；精神敛，能飞腾。
　　右第一章言神运之体
　　先明进退之势，复究动静之根，进先伏而后起，退方一合而即动。以静为本，故身虽疾，而心自暇，静之妙，当明外呼吸之间。纵横者，劲之横竖；飞腾者，气之深微。
　　右第二章言神运之式
　　击敌者，有用形、用气、用神之迟速；被攻者，有仆也、怯也。索也之深浅。以形击形，自到后而乃胜；以气击气，手方动，在而谓；以神击神，身未动，而得入。形受形攻，形伤而仆于地。气受气攻，气伤而怯于心。神受神攻，神伤，而索于胆。
　　右第三章言神运之用
　　纵横者，肋中形合之式；飞腾者，丹田呼吸之间。进退随手之出入，来去任气之自然。气欲露而神欲敛，身宜稳而步宜坚，即不失之于轻，复不失之于动。探如鹰shun之飞，疾若虎豹之强。
　　右第四章合言体用之意
　　　　山不汗则崩，木无根则倒，水无源则涸，功夫亦然，学者欲用神运经，必须内功、纳卦、十二大劲，周身全局方可学此。否则不惟无益，而且有损。凡用此功，必须骑马式，稳住周身全局，一呼则纵，一吸则回。纵时两齐起，回时两足齐落，此法永不可易。然用劲，又因敌布阵，当有高低、上下。远近、迟速、虚实、大小、变化不一。刚柔动静之间，成败得失之机，在是焉。欲善用劲，须动步不动心，动身不动气，心表静而步坚，气静而身稳，由静而精，自得飞腾变化矣。盖知静之为静，静亦动也；知动之为动，动亦静也。是以善于神动者，神缓而眼疾，心缓而手疾，气缓而步疾，盖因外疾而内缓，外柔而内刚，知体用之妙也。所贵者，以柔用刚，方是真刚，以柔用疾，方是真疾，此中定静妙奥，之用得之于象外，非可以形迹求也，学者务要深详参究，久而久之，神运之法自能悟其妙理。
　　神运即明再言内功十二大力法
　　一曰底练稳步如山，　　　　　　二曰坚膝屈直似柱
　　三曰裆胯内外凑齐，　　　　　　四曰胸背刚柔相济。
　　五曰头颅正侧撞敌，　　　　　　六曰三门坚肩贴背。
　　七曰二门横竖用肘，　　　　　　八曰穿骨破彼之劲。
　　九曰坚骨封彼之下，　　　　　　十曰内掠敌彼之里。
　　十一曰外格敌之外，　　　　　　十二曰撩攻上下内外如一矣。
　　　　　　　　　　　　　　地龙经　　　卷四
　　地龙真经，利在底攻；全身经地，强固精明；伸可成曲，住亦能行；曲如伏虎，伸比腾龙；行住无踪，伸曲潜踪；身坚似铁，法密如龙；翻猛虎豹，转疾（shun)(上隹下十）鹰；倒分前后，左右分明；门有变化，法无定形；前攻用手，二三门同；后攻用足，踵膝通攻；远则追击，近则接迎；大胯着地，侧身局成；仰倒若坐，尻尾单凭；高低任意，远近纵横。
　　　　　　　　　　　　　　　　原　　跋
　　此书得自清初，总宪王公得于水底石函之中，初无可解。百年之后，南溪子悟识参机，方知是仙传至宝，付于知已宗景房。学者用之，必须由内功入手学练，纳卦次之，神运又次之，地龙收功，大略不过如此也。尚望同志者详注参学是幸。
　　北平　宋约斋得于燕都，刘晓堂先生得于沈阳工部库中。
