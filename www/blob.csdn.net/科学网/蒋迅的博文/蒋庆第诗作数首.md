# 科学网—蒋庆第诗作数首 - 蒋迅的博文




# 蒋庆第诗作数首                           

已有 2394 次阅读2015-1-28 09:10|个人分类:[蔣英杰](http://blog.sciencenet.cn/home.php?mod=space&uid=420554&do=blog&classid=156692&view=me)|系统分类:[诗词雅集](http://blog.sciencenet.cn/home.php?mod=space&do=blog&view=all&uid=420554&catid=8)|关键词:蒋氏,诗,蒋庆第,清朝|[清朝](misc.php?mod=tag&id=7115), [蒋氏](misc.php?mod=tag&id=69045), [蒋庆第](misc.php?mod=tag&id=128615)



作者：蒋迅

![](http://image.sciencenet.cn/album/201311/01/164538egwixo5gj6wecze9.jpg)

喜得李作仁先生所编著的《玉田古诗辑注》一本。录得蒋庆第诗数首。

蒋庆第（1823-1906）：字箸生，玉田县鸦鸿桥河东人，蒋叙伦四子，属蒋氏十一世。生而颖异，年5岁，父授以杜诗40首，皆成诵。咸丰壬子年（1852）恩科进士。历任山东武城、潍县、汶上、博平、峄县、章丘诸县知县，廉洁公正，爱民如子，政绩突出，赏戴花翎。逝世后，章丘全县恭送48把万民伞（旧时绅民为颂扬地方官的德政而赠送的伞），并建蒋公祠永久奉祭。工诗古文，箸有《竹友草堂文集》六卷，诗二卷，随笔二卷。

**（1）《拟白马篇》**

龙马高缠鬃，珠勒青连钱。
跸跋阴山道，聚影蹑飞烟。
云是渔阳儿，结客方盛年。
旧隶射声尉，超距从春来。
抽矢志云表，皂雕下虚弦。
跐熊碎其掌，豈顧豵與豣。
使酒击吴钩，星动波回旋。
夜闻毡裘长，飞羽达甘泉。
甘陈独何人，直气轻穷边。
誓缚五单于，蒲伏双阙前。
穷发奉汉约，牛羊前向眠。
咄咄公孙相，雍容冠进贤。

**（2）《拟名都篇》**

长安东接轸，九衢如水流。
贵盛角华侈，大王小者侯。
何门一侠少，义气横九州。
五陵纵游骑，金弹抛林陬。 
夜猎终南簏，抱树蝯公愁。
左盼而右顾，飞走殚岩幽。
俯仰获已多，命酹罗群差。
楚舞东西厢，中堂选齐讴。
平生郭翁伯，作色生恩仇。
款门惊满座，日夕井辖投。
八斗醉二参，众宾忘献酬。
安知六龙辔，去去忽已遒。
极娱亦何有，致思岂其俦。
用谢狂驰子，回镳轨前修，

**（3）《放衙》**

隔座青山劝放衙，小胥敛牍趁归鸭。
城颓古堞斜通路，菊瘦荒畦晚见花。
乡思涉秋浓胜酒，名心退老薄于纱。
药囊抛掷书签冷，太息吾生拙画蛇。

**（4）《恭送丁中丞之任二首》**

　　其一

青齐千里即庭前，衽席同登感二天。
益部分星占上界，巴歌来暮自今年。
已瞻逵路宾鸿顺，更听清声子鹤圆。
泰岱甘霖随马足，严程叱驭一鞭先。

　　其二

局促辕驹愧不前，枉随雕鹗志秋天。
即今遰雁驯阶日，却忆登龙长价年。
荐你有书劳四上，借恂惟月记重圆。
锦官幕府罗才俊，文举慈明得孰先。

**《田家二首》**

**一**

贫家无十亩，寸田尺璧如。
谷苗间豆苗，绿发新脱疏。
终年抱瓮汲，未似一雨濡。
一来将军马，畦畛为泥涂。
将军始富贵，将军有驱除。
东村少年子，买刀卖犁锄。

**二**

漕艘高峨峨，早苗牛尾稀。
匆为筋力惜，勤耨待天时。
岭头日如血，地纹成坼龟。
田车不可踏，迫近输租期。
所冀并乡井，艰苦里正知。
病夫襟不掩，蔽翳怀中儿。
前日桑叶尽，采掇供粥糜。
奁中女蚕卧，与人共朝饥。

**《有感二首》**

**一**

长江天所限，风尚移性情。
季子聘上国，投贽皆豪英。
十堂三都赋，舍噤陆士衡。
薄夫有孙盛，阳秋肆嘲评。
岛夷能羽重，索虏未铢轻。
不闻人得失，楚弓自寰瀛。
孑孑同室儿，枣梨作喧争。
危哉宋邵圣，早有分裂萌。

**二**

洙泗文章波，乃有含沙毒。
庄庄彼何人，直气不可触。
恒言必诚正，余论及朱陆。
万年演孔图，流别见鱼目。
夜灯课儿子，辟耳有衷曲。
蠢愚当力耕，毋为青编辱。





转载本文请联系原作者获取授权，同时请注明本文来自蒋迅科学网博客。
链接地址：[http://blog.sciencenet.cn/blog-420554-863419.html](http://blog.sciencenet.cn/blog-420554-863419.html)

上一篇：[数学嘉年华 (Carnival of Mathematics)](blog-420554-862755.html)
下一篇：[【够数学】这些书架够数学的](blog-420554-863987.html)


