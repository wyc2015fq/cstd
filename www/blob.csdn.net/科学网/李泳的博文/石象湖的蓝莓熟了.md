# 科学网—石象湖的蓝莓熟了 - 李泳的博文




# 石象湖的蓝莓熟了                           

已有 2850 次阅读2017-6-15 08:49|个人分类:[诗歌](http://blog.sciencenet.cn/home.php?mod=space&uid=279992&do=blog&classid=114085&view=me)|系统分类:[诗词雅集](http://blog.sciencenet.cn/home.php?mod=space&do=blog&view=all&uid=279992&catid=8)



石象湖蓝莓歌



石象湖在成都西二百里，本以石象古寺名，却为郁金香引客。附近有蓝莓基地三百亩，曰蓝莓谷，经营三年乃成。余初识蓝莓在满洲里，原以为葡萄干而味更浓，才知别是一种奇异果。传说蓝莓出长白山，乃天池龙女所化。谷中蓝莓味不如白山，却边吃边采却有陌上采桑之乐，其味则更出山水之间矣。



郁金香谢石象湖，五月花明蓝莓谷。

蔷薇半醒竹参差，风吹花影阳光舞。

光浮绿云三百亩，千颗万颗琉璃粟。

飞去如来生螺髻，菩提子落天花雨。

日下饕餮饱餐经，串珠簇簇华严句。

五步一饮青梅酒，七步一啄丁香颗。

蓝衣葡萄紫雪波，清流眸子水成歌。

白水微茫白山长，蜀江千里好还乡。

青鸟不鸣采茶曲，游子空怀陌上桑。

金茎玉露冰竹叶，紫云采采不盈筐。

归来锦水蓝如碧，圆月如缸挹酒浆。

夜半瑶台倾北斗，同醉江天雨茫茫。



![](http://image.sciencenet.cn/album/201706/15/084745x92agar5a9tzigk8.jpg)

![](http://image.sciencenet.cn/album/201706/15/0848068auzitnn8nvoe888.jpg)

![](http://image.sciencenet.cn/album/201706/15/084825k1jch2if2f9ik2wx.jpg)

![](http://image.sciencenet.cn/album/201706/15/084844zczcogktjjzj00te.jpg)

![](http://image.sciencenet.cn/album/201706/15/084859f5dfp44z45brp4d4.jpg)




















转载本文请联系原作者获取授权，同时请注明本文来自李泳科学网博客。
链接地址：[http://blog.sciencenet.cn/blog-279992-1060845.html](http://blog.sciencenet.cn/blog-279992-1060845.html)

上一篇：[杜甫与幺妹](blog-279992-1060463.html)
下一篇：[走进非遗园](blog-279992-1061588.html)


