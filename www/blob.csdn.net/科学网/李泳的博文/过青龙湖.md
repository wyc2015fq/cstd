# 科学网—过青龙湖 - 李泳的博文




# 过青龙湖                           

已有 1953 次阅读2017-6-5 09:03|个人分类:[诗歌](http://blog.sciencenet.cn/home.php?mod=space&uid=279992&do=blog&classid=114085&view=me)|系统分类:[诗词雅集](http://blog.sciencenet.cn/home.php?mod=space&do=blog&view=all&uid=279992&catid=8)









湖在成都大学门外，邻明蜀王十陵。或比十三陵，余不敢信；若比其水库，情趣或过之。恰芒种遇环境日，聊记数行，自然虽半假，向往之心不假。




地让十王陵，天凿一湖水。

烟水似青龙，蜿蜒草木里。

锦里花如秀，湖上花乱飞。

黄花飞满地，白草浮清辉。

蝴蝶时饮露，行者亦沾衣。

结习虽未脱，寸心可忘机。

溪桥通野趣，沧浪听鸟呼。

劳形托云朵，微躯羡翼如。

楼台丛林外，屏气若不息。

树下无名草，物我两怡怡。

夕阳藏山雨，微波生莲池。

荷风过南浦，花影恨别离。

归去西窗下，弦月正徜徉。

短烛无人剪，雪茶泛清凉。

湖光如云汉，苍茫流大荒。

今宵自然梦，未老莫还乡。



![](http://image.sciencenet.cn/album/201706/05/0905561qoktthtqtopwt1k.jpg)



![](http://image.sciencenet.cn/album/201706/05/0906294j3fmwq5zgmqyskj.jpg)



![](http://image.sciencenet.cn/album/201706/05/090810vdjv2zgejuvdd7ou.jpg)

![](http://image.sciencenet.cn/album/201706/05/0908428hjr5rzvv06j4f14.jpg)

![](http://image.sciencenet.cn/album/201706/05/090914zvpy5yjodg377pjg.jpg)

![](http://image.sciencenet.cn/album/201706/05/0911157ht25h56zxqrngn2.jpg)





















转载本文请联系原作者获取授权，同时请注明本文来自李泳科学网博客。
链接地址：[http://blog.sciencenet.cn/blog-279992-1059109.html](http://blog.sciencenet.cn/blog-279992-1059109.html)

上一篇：[端午有怀](blog-279992-1057950.html)
下一篇：[新世纪物理学？](blog-279992-1059804.html)


