# 科学网—见大理三塔忆旧 - 李泳的博文




# 见大理三塔忆旧                           

已有 2687 次阅读2018-1-10 08:37|个人分类:[诗歌](http://blog.sciencenet.cn/home.php?mod=space&uid=279992&do=blog&classid=114085&view=me)|系统分类:[诗词雅集](http://blog.sciencenet.cn/home.php?mod=space&do=blog&view=all&uid=279992&catid=8)








前日大理雪景中见三塔，忆昔住塔边三文笔村，往来塔下，雨雪为伴，茶酒盈杯，陶令之乐无过也。曾为小诗数章，略有趣味，久不践斯境，无复当日情怀，唯有重贴旧作，聊为一念耳。



**雨后山行望洱海如云带东山，暮向三塔下文笔村**



雨过红泥软，溪鸣十里深。

云合山川小，雪生海外门。

泊舟千树碧，芳草一夕新。

牧马翠微下，烟火暖前村。





**三文笔村醉后**



今夕客多病，昨夜卧秋风。

千杯天下梦，一醉古今同。

星落西山冷，月来银汉空。

明日过沧海，鸡鸣柿子红。





![](home.php?mod=attachment&filename=IMG_5624.JPG&id=148335)

![](home.php?mod=attachment&filename=IMG_2586.jpg&id=148338)

崇圣寺三塔旧照












转载本文请联系原作者获取授权，同时请注明本文来自李泳科学网博客。
链接地址：[http://blog.sciencenet.cn/blog-279992-1094039.html](http://blog.sciencenet.cn/blog-279992-1094039.html)

上一篇：[蜡梅的花与叶](blog-279992-1093836.html)
下一篇：[又一本现代物理学课本](blog-279992-1094402.html)


