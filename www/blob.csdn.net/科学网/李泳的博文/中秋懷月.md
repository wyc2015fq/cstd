# 科学网—中秋懷月 - 李泳的博文




# 中秋懷月                           

已有 2285 次阅读2014-9-8 23:57|个人分类:[诗歌](http://blog.sciencenet.cn/home.php?mod=space&uid=279992&do=blog&classid=114085&view=me)|系统分类:[诗词雅集](http://blog.sciencenet.cn/home.php?mod=space&do=blog&view=all&uid=279992&catid=8)







錦里無月，念往昔圓月，聊為短句。



錢塘月

倒海傾潮動地歌，之江問月近山阿。

欲將桂闕金花雨，盡灑西湖十里波。



洱海月

蒼山為客暖如家，汲酒梅邊醉眼花。

萬里天風吹海月，一船鷗鷺落餘霞。



版納月

鳳尾蕉黃橄欖香，王蓮睡醒水搖光。

叢林夜白清霜冷，月下新翻貝葉章。



錦江月

江樓望月一千年，不見人歸萬里船。

只有芙蓉花未老，吟風泣露舊詩箋。



![](http://image.sciencenet.cn/album/201409/08/235645dgtemg0gkgjg27va.jpg)

   洱海月（借网图）








转载本文请联系原作者获取授权，同时请注明本文来自李泳科学网博客。
链接地址：[http://blog.sciencenet.cn/blog-279992-826037.html](http://blog.sciencenet.cn/blog-279992-826037.html)

上一篇：[新同学可以看看的50本书（1）](blog-279992-825126.html)
下一篇：[新同学可以看看的50本书（2）](blog-279992-826397.html)


