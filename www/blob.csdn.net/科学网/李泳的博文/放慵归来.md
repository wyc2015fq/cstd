# 科学网—放慵归来 - 李泳的博文




# 放慵归来                           

已有 2237 次阅读2011-8-15 08:34|个人分类:[诗歌](http://blog.sciencenet.cn/home.php?mod=space&uid=279992&do=blog&classid=114085&view=me)|系统分类:[诗词雅集](http://blog.sciencenet.cn/home.php?mod=space&do=blog&view=all&uid=279992&catid=8)






放慵二十日，复归“尘”“网”，恨不能学石壁中人，和同于万物而优游于水火金石之间，唯听蝉向梦而已。



**江凝日影热烟浮，**

**柳老风摇菡萏炉。**

**石壁人来花似火，**

**桐荫鸟去叶如书。**

**窗前借月赊新雨，**

**枕上听雷过晚芙。**

**公子慵回高树下，**

**秋蝉宛在梦中呼。**





《**列子黄帝篇**》：赵襄子率徒十万狩于中山，藉芿燔林，扇赫百里。**有一人从石壁中出**，随烟烬上下，众谓鬼物。火过，徐行而出，若无所经涉者。襄子怪而留之。徐而察之：形色七窃，人也；气息音声，人也。问：“奚道而处石？奚道而入火？”其人曰：“**奚物而谓石？奚物而谓火**？”襄子曰：“而向之出者，石也；而向之所涉者，火也。”其人曰：“不知也。”魏文侯闻之，问子夏曰：“彼何人哉？”子夏曰：“以商所闻夫子之言，**和者大同于物，物无得伤阂者，游金石，蹈水火，皆可也**。”文侯曰：“吾子奚不为之？”子夏曰：“刳心去智，商未之能。虽然，试语之有暇矣。”文侯曰：“夫子奚不为之？”子夏曰：“**夫子能之而能不为者也**。”文侯大说。











转载本文请联系原作者获取授权，同时请注明本文来自李泳科学网博客。
链接地址：[http://blog.sciencenet.cn/blog-279992-475284.html](http://blog.sciencenet.cn/blog-279992-475284.html)

上一篇：[放假了，放慵去](blog-279992-467815.html)
下一篇：[写字要慢一点儿](blog-279992-475648.html)


